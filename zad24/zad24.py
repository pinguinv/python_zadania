# Szkielet programu: https://repl.it/@mksroczynska/Forest
# Uzupełnij szkielet programu o brakujące atrybuty i 
# treści metod klas Bobr, Drzewo i Las. W nowo posadzonym 
# lesie równiutko rosną drzewa, ale nagle zaczyna grasować 
# w nim bóbr. W tym momencie zaczyna się ewolucja lasu, którą 
# należy zasymulować. Bóbr codziennie wyrusza na łowy i 
# podgryza losowe drzewo. Wszystkie pozostałe drzewa 
# codziennie trochę rosną - ich średnica zwiększa się o 1%. 
# Podgryzione drzewo zaczyna rosnąć dopiero kolejnego dnia. 
# Bóbr jednak trochę się męczy przy gryzieniu drzew. 
# Im grubsze drzewo, tym więcej wysiłku kosztuje go jego 
# nadgryzienie. Bóbr dzielnie walczy i cała historia kończy 
# się gdy uda mu się powalić pierwsze drzewo (czyli średnica 
# drzewa zmniejszy się do zera) lub gdy bóbr się zmęczy i 
# jego siły zmaleją do zera. Każde drzewo ma na początku 
# średnicę równą 1m. Siła bobra reprezentowana jest przez 
# liczbę i na początku wynosi 2. Podgryzienie drzewa sprawia, 
# że zapas sił bobra zmniejsza się o wartość równą 7% 
# długości średnicy w metrach. Podgryzienie drzewa zmniejsza 
# jego średnicę aż o 0.2m.